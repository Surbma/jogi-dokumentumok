# Adatkezelési tájékoztató
**VERZIÓ: 2.0 | UTOLSÓ FRISSÍTÉS: 2025.12.11.**

A személyes azonosításra alkalmas adatokat Szolgáltató a lehető legnagyobb gondossággal és biztonsággal kezeli.

Felek a Szerződés teljesítése során tudomásukra jutott személyes azonosításra alkalmas adatokat a mindenkor hatályos adatvédelmi jogszabályoknak megfelelően kezelik, különösen, de nem kizárólagosan a Természetes személyeknek a személyes adatok kezelése tekintetében történő védelméről és az ilyen adatok szabad áramlásáról szóló Európai Parlament és a Tanács 2016/679 Rendelete (GDPR), az Információs önrendelkezési jogról és az információszabadságról szóló 2011. évi CXII. törvény szerint.

## Adatkezelés jogalapja

### Számlázás

**Az adatkezelés célja:** A Szolgáltató által nyújtott szolgáltatások Megrendelő által történő igénybevétele, a szolgáltatások, áruk ellenértékének meghatározása és számlázása.

**Az adatkezelés jogalapja:** a számvitelről szóló 2000.évi C. törvény 69.§. (1) és (2) bekezdésének rendelkezései szerinti jogi kötelezettség teljesítése (GDPR 6.cikk (1) bek. c) pontja).

**A kezelt személyes adatok köre:** Megrendelő vezetékneve, keresztneve, email címe.

**Az adatkezelés időtartama:** A személyes adatok Megrendelő által történő megadásának időpontjától az adott üzleti évről készített beszámoló, üzleti jelentés, illetve könyvviteli elszámolás elkészítésétől számított 8 év.

**Az adatszolgáltatás elmaradásának lehetséges következményei:** Szolgáltató z Megrendelő nevére/cégére nem tud számlát kiállítani.

### Üzleti kapcsolattartás

**Az adatkezelés célja:** Üzleti kommunikáció a partnereinkkel.

**Az adatkezelés jogalapja:** A szerződés teljesítéséhez vagy a cégek közötti kapcsolattartáshoz fűződő jogos érdek (GDPR 6. cikk (1) bekezdés f) pont).

**Az adatkezelő jogos érdeke:** Üzletmenet folytonosság.

**A kezelt személyes adatok köre:** Kapcsolattartó személy vezetékneve, keresztneve, üzleti pozíciója, telefonszáma, email címe.

Ezen üzleti kapcsolataink elérhetőségi adatait kizárólag a partnercégekkel történő üzleti együttműködés kialakításának és fenntartásának megkönnyítése céljából tároljuk.

**Adatkezelés visszavonása:** A hozzájárulást az ugyfelszolgalat@premiumwp.hu email címre küldött üzenettel bármikor vissza lehet vonni.

**Az adatkezelés időtartama:** Az üzleti kapcsolataink elérhetőségi adatait legalább évente ellenőrizzük és eltávolítjuk a rendszerből azokat, amelyek már nem időszerűek. A partner kérése esetén adatait módosítjuk vagy eltávolítjuk rendszerünkből.